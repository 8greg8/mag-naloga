\section{Optični tok} \label{sec:opticni-tok}
% Teorija optičnega toka
% vrste optičnega toka
% Kateri tip smo mi uporabili
% Zakaj smo tega uporabili
% Kako smo ga uporabili
% Problemi naše predpostavke
% Rešitev s kalibracijo velikosti
Za namen razlage upoštevamo perspektivni model kamere iz poglavja~\ref{sec:model-kamere} in model gibanja iz poglavja~\ref{sec:model-gibanja}. Dodatno upoštevamo, da se osvetlitev ne spreminja.

$\vec{q}$ je slika delca $\vec{p}$ na slikovni ravnini $\varOmega$. Delec in njegova slika sta predstavljena na sliki~\ref{fig:optical-flow}. S časovnim odvodom enačbe~\eqref{eq:slika-delca} dobimo hitrost delca na slikovni ravnini:

\begin{equation}\label{eq:hitrost-slike-delca}
	\vec{u} = f \frac{Z\vec{v}-v_Z\vec{p}}{Z^2},
\end{equation}

kjer je $\vec{u} \in \mathcal{U} \subset \mathbb{R}^2$.




\begin{figure}[htb]
\centering
\input{./Slike/opticni-tok.tikz}
\caption[Preslikava hitrosti delca na slikovno ravnino $\varOmega$]{Pri preslikavi polja hitrosti $\vec{H}$ na slikovno ravnino $\varOmega$ dobimo optični tok $\vec{O}$. V koordinatnem sistemu kamere (KSK) ima gibajoči delec $\vec{p}$ s hitrostjo $\vec{v} \in \vec{H}$ sliko $\vec{q}$ s hitrostjo polja gibanja $\vec{u} \in \vec{G}$. V resnici lahko dobimo le aproksimacijo vektorja polja gibanja $\vec{u}$. Aproksimacija je vektor optičnega toka $\vec{w} \in \vec{O}$.}
\label{fig:optical-flow}
\end{figure}




Razširjena oblika enačbe~\eqref{eq:hitrost-slike-delca}, kjer upoštevamo~\eqref{eq:gibanje}, je zapisana z enačbo~\eqref{eq:hitrost-slike-delca-raz}~\cite{trucco1998introductory}. Prvi člen v posamezni enačbi predstavlja \emph{translatorni del}, ostali členi pa sodijo v \emph{rotacijski del}.

\begin{equation}\label{eq:hitrost-slike-delca-raz}
\begin{aligned}
	u_x = & \frac{T_Z x - T_X f}{Z} - \omega_Y f + \omega_Z y + \frac{\omega_X x y}{f} - \frac{\omega_Y x^2}{f} \\
    u_y = & \frac{T_Z y - T_Y f}{Z} - \omega_X f + \omega_Z x + \frac{\omega_Y x y}{f} - \frac{\omega_X y^2}{f}
\end{aligned}
\end{equation}

Kadar imamo na slikovni ravnini več slik delcev, množico vektorjev hitrosti $\vec{u}$ imenujemo \emph{polje gibanja} (angl. Motion Field) $\vec{G} : \varOmega \to \mathcal{U}$, kjer velja $ \vec{q} \mapsto \vec{u}$~\cite{trucco1998introductory}. Polje gibanja $\vec{G}$ lahko razumemo kot projekcijo polja hitrosti $\vec{H}$ na slikovno ravnino, zato ta predstavlja idealno rekonstrukcijo gibanja. V praksi do polja gibanja ne moremo dostopati, zato se poslužujemo njegovih približkov.  

Video posnetek je sestavljen iz sekvence slik, kar lahko opišemo kot funkcijo osvetljenosti slikovnega elementa $I(\vec{x},t)$, na poziciji $\vec{x} = [x~y]^\top$, ob času $t$~\cite{wedel2011stereo}. Gibanje oseb opazimo kot premikanje pikslov skozi čas, pri čemer predpostavimo, da osvetljenost posameznega piksla ostaja konstantna~\cite{trucco1998introductory}. Stacionarnost osvetljenosti slikovnega elementa lahko opišemo z enačbo  

\begin{equation}
	\frac{d I(\vec{x}, t)}{dt} = \frac{\partial I}{\partial x} \frac{dx}{dt} + \frac{\partial I}{\partial y} \frac{dy}{dt} + \frac{\partial I}{\partial t} = 0.
\end{equation}

To lahko zapišemo z vektorjem hitrosti slikovnega elementa $\vec{w} \in \mathcal{W} \subset \mathbb{R}^2$ v kompaktnejšo obliko

\begin{equation}\label{eq:opticni-tok}
	(\nabla I)^\top \vec{w} + I_t = 0.
\end{equation}

Enačba~\eqref{eq:opticni-tok} predstavlja \emph{omejitev optičnega toka}~\cite{trucco1998introductory}. Če v enačbi~\eqref{eq:opticni-tok} normaliziramo prostorski gradient $(\nabla I)$, v enačbi~\eqref{eq:aperture-problem} opazimo, da lahko  določimo le hitrost, ki je vzporedna prostorskemu gradientu. Pojav je znan kot problem reže (angl. Aperture problem)~\cite{trucco1998introductory}. 

\begin{equation}\label{eq:aperture-problem}
	\frac{(\nabla I)^\top \vec{w}}{\| \nabla I \|} = - \frac{I_t}{\| \nabla I \|} = \vec{w}_n
\end{equation}

\emph{Problem reže} si lahko razlagamo na način opazovanja gibanja daljice na beli podlagi skozi režo tako, da ne vidimo koncev. Zaradi omejene vizualne informacije lahko določimo hitrost le v pravokotni smeri na daljico~\cite{trucco1998introductory}. Razlaga je predstavljena na sliki~\ref{fig:aperture-problem}.




\begin{figure}[htb]
\centering
\input{./Slike/problem-reze.tikz}
\caption[Problem reže]{Problem reže. Ker skozi režo ne vidimo koncev daljice, lahko določimo le hitrost v pravokotni smeri na daljico $\vec{w}_n$~\cite{trucco1998introductory}.}
\label{fig:aperture-problem}
\end{figure}




Kadar imamo na slikovni ravnini več premikajočih slikovnih elementov, vektorsko polje hitrosti $\vec{w}$ imenujemo \emph{optični tok} (angl. Optical flow) $\vec{O}: \varOmega \to \mathcal{W}$, kjer velja $ \vec{q} \mapsto \vec{w}$~\cite{trucco1998introductory}. Optični tok je dobra aproksimacija polja gibanja v točkah visokega prostorskega gradienta svetlosti in konstantne osvetlitve.



\subsection{Metode estimacije optičnega toka}\label{sec:metode-of}

Metode estimacije optičnega toka $\vec{O}$ v grobem delimo na diferencialne in {ujemalne} metode~\cite{trucco1998introductory}. Z \emph{diferencialnimi metodami} računamo optični tok z uporabo parcialnih diferencialnih enačb ali minimizacijskimi metodami. Z metodami dobimo \emph{gost optični tok}, kar pomeni, da je optični tok določen za vsak slikovni element~\cite{trucco1998introductory}. Te metode zelo natačno opisujejo optični tok in ne proizvajajo vrednosti, ki lokalno odstopajo, zato je optični tok gladek~\cite{brox2011large}.  Glavni problem teh metod je, da so računsko zelo zahtevne~\cite{trucco1998introductory}.

Pri \emph{ujemalnih metodah} računamo optični tok le na značilnih točkah~\cite{trucco1998introductory}. Zaradi uporabe značilk so te metode lahko bolj efektivne, saj ne potrebujemo določevanja korespondenc za vse piksle. Prav tako se lahko uporabijo za računanje optičnega toka v realnem času, saj niso računsko zahtevne. Po~\cite{trucco1998introductory} je največja težava teh metod, da računajo \emph{redek optični tok}, saj je ta določen le za slikovne elemente, ki predstavljajo značilne točke. Prav tako delujejo dobro le pri majhnih premikih, ker temeljijo na Taylorjevi aproksimaciji enačbe~\eqref{eq:opticni-tok}~\cite{wedel2011stereo}. 

V nadaljevanju predstavljamo diferencialno metodo Farneb{\"a}ck.

\subsubsection{Algoritem Farneb{\"a}ck}
Algoritem temelji na estimaciji premika z razčlenjevanjem polinoma  po enačbi~\eqref{eq:polinom}, kjer je $\vec{A}$ simetrična matrika, $\vec{b}$ vektor in $c$ skalar~\cite{farneback2003two}.

\begin{equation}\label{eq:polinom}
	f(\vec{x}) \sim \vec{x}^\top \vec{A} \vec{x} + \vec{b}^\top \vec{x} + c
\end{equation}

Ideja temelji na tem, da aproksimiramo okolico piksla s kvadratičnim polinomom, pri čemer želimo najti premik piksla na poziciji $\vec{x}$ z minimizacijo enačbe~\eqref{eq:polinom-min} in omejitvijo~\eqref{eq:omejitev-polinoma}. $\vec{A}_1(\vec{x})$ in $\vec{b}_1(\vec{x})$ sta razčlenitvena koeficienta za prvo sliko, $\vec{A}_2(\vec{x})$ in $\vec{b}_2(\vec{x})$ koeficienta za drugo sliko in $w(\Delta\vec{x})$ je utežna funkcija za sosedne točke.

\begin{align}
\vec{A}(\vec{x}) = & \frac{\vec{A}_1(\vec{x} + \vec{A}_2(\vec{x}))}{2} \\
\Delta\vec{b}(\vec{x}) = & - \frac{1}{2}\left(\vec{b}_2(\vec{x}) - \vec{b}_1(\vec{x})\right) 
\end{align}

\begin{equation}\label{eq:polinom-min}
\sum_{\Delta x \in I} w(\Delta\vec{x}) \| \vec{A}(\vec{x} + \Delta\vec{x})\vec{d}(\vec{x}) - \Delta\vec{b}(\vec{x} +\Delta\vec{x}) \|^2
\end{equation}

\begin{equation}\label{eq:omejitev-polinoma}
\vec{A}(\vec{x})\vec{d}(\vec{x}) = \Delta\vec{b}(\vec{x})
\end{equation}

Rešitev minimizacije enačbe~\eqref{eq:polinom-min} je enačba~\eqref{eq:polinom-resitev}

\begin{equation}\label{eq:polinom-resitev}
 \vec{d}(\vec{x}) = \left( \sum w \vec{A}^\top \vec{a} \right)^{-1} \sum w \vec{A}^\top \Delta\vec{b}
\end{equation}

Evaluacija algoritma je bila narejena v~\cite{Geiger2012CVPR}. Rezultati so povzeti v tabeli~\ref{tab:farneback}. Algoritem so preverjali s procesorjem z 1 jedrom in frekvenco delovanja \SI{2.5}{GHz}.

\begin{table}[htb]
	\centering
    \begin{tabular}{S[table-format=2.2] S[table-format=2.2] S[table-format=2.1] S[table-format=2.1] S[table-format=3.2] S[table-format=1]}
    \toprule
    \thead{Out-Noc} & \thead{Out-All} & \thead{Avg-Noc} & \thead{Avg-All} & \thead{Gostota} &\thead{Čas izvajanja} \\
    \midrule
    47.59~\% & 54.00~\% & 17.3~px & 25.3~px & 100.00~\% & 1~s\\
    \bottomrule
    \end{tabular}
    \caption[Evaluacija Farneb{\"a}ck algoritma v KITTI Vision Benchmark 2012]{Evaluacija algoritma Farneb{\"a}ck  v KITTI Vision Benchmark 2012~\cite{Geiger2012CVPR}. Metrika Out-Noc predstavlja odstotek pikslov, ki težijo k napakam v območju, kjer ni prekrivanja. Out-all je odstotek pikslov, ki težijo k napakam v celoti. Avg-Noc je povprečna napaka disparitete v območjih neprekrivanja. Avg-All je povprečna napaka disparitete v celoti. Gostota predstavlja odstotek pikslov, za katere je metoda določila referenco~\cite{Geiger2012CVPR}.}
    \label{tab:farneback}
\end{table}
