\section{Eksperimenti 1. faze}

\subsection{Optimizacija deskriptorjev HOOF}\label{sec:optimizacija-hoof}
Parameter $N_{HOOF}$ smo določili na podlagi rezultatov iz poglavja~\ref{sec:rezultati-optimizacija-hoof}. Za evaluacijo smo uporabili učne vzorce hrbtne kamere preliminarnih laboratorijskih testov. Ocenjevali smo samo energijsko porabo $W$. Pridobljene značilke deskriptorjev smo normirali na intervalu $[-1,1]$ in jih uporabili za učenje regresijskega modela z metodo podpornih vektorjev $\epsilon$-SVR in jedrom RBF. Metode so podrobneje predstavljene v poglavju~\ref{sec:matematicni-modeli}. Za določitev optimalnih parametrov %, ki so predstavljeni v tabeli~\ref{tab:nhoof-param}, 
smo uporabili optimizacijsko metodo mrežnega iskanja~\cite{hsu2003practical}. Rezultate smo filtrirali še s Kalmanovim filtrom, ki je predstavljen v~\ref{sec:kalmanov-filter}.

\begin{comment}
\begin{table}[htb]
	\centering
	\begin{tabular}{S[table-format=2.0] S[table-format=2.3] S[table-format=1.3] S[table-format=1.3] S[table-format=1.3]}
		\toprule
		\theadm{\nhoof} & \theadm{C} & \theadm{\gamma} & \theadm{\epsilon} & \thead{MSE} \\ 
		\midrule
		30 & 8 & 0.707 & 0.812 & 7.903 \\
		60 & 8 & 0.354 & 0.379 & 7.320 \\
		120 & 11.314 & 0.177 & 0.536 & 6.998 \\
		160 & 11.314 & 0.125 & 0.616 & 6.832 \\
		\bottomrule
	\end{tabular}
	\caption[Optimalni parameteri RBF jedra modelov za določitev \nhoof]{Optimalni parametri RBF jedra za modele z različnim številom stolpcev \nhoof v HOOF deskriptorju. Z njimi smo učili modele s katerimi smo preverjali optimalno število stolpcev v HOOF deskriptorju}
	\label{tab:nhoof-param}
\end{table}
\end{comment}






\subsection{Optimizacija deskriptorjev HAFA}
Parameter \nhafa smo določili na podlagi rezultatov~\ref{sec:rezultati-optimizacija-hafa}. Za evaluacijo smo uporabili enak eksperimentalni protokol kot za značilke HOOF v poglavju~\ref{sec:hoof}, le da smo jih tu normirali na intervalu $[0, 1]$ in odstranili stolpec z amplitudami \num{0.5}. S tem smo odstranili šum, ki se je pojavil, ko ni bilo nobenega gibanja. Amplitudo šuma smo določili kot maksimalno vrednost amplitude, ki še ni predstavljala gibanja. %Optimalni parametri evaluacijske metode so predstavljeni v tabeli~\ref{tab:nhafa-param}.

\begin{comment}
\begin{table}[!htb]
	\centering
	\begin{tabular}{S[table-format=2.0] S[table-format=2.3] S[table-format=1.3]  S[table-format=1.3] S[table-format=1.3]}
		\toprule
		\theadm{\nhafa} & \theadm{C} & \theadm{\gamma} & \theadm{\epsilon} & \thead{MSE} \\
		\midrule
		30 & 8 & 5.657 & 0.616 & 4.329 \\
		60 & 8 & 5.657 & 0.616 & 4.327 \\
		120 & 8 & 5.657 & 0.616 & 4.327 \\
		160 & 8 & 5.657 & 0.616 & 4.327 \\
		\bottomrule
	\end{tabular}
	\caption[Optimalni parameteri RBF jedra modelov za določitev \nhafa]{Optimalni parametri RBF jedra za modele z različnim številom stolpcev \nhafa v HAFA deskriptorju. Z njimi smo učili modele s katerimi smo preverjali optimalno število stolpcev v HAFA deskriptorju.}
	\label{tab:nhafa-param}
\end{table}
\end{comment}






\subsection{Razširitev deskriptorja HOOF}\label{sec:razsiritev-hoof-rezultati}
Deskriptorju HOOF smo pripeli deskriptor HAFA in tako dobili razširjeni deskriptor HOOF-HAFA, ki po evaluaciji iz poglavja~\ref{sec:rezultati-razsiritev-hoof} v splošnem daje boljše rezultate.

Pri evaluaciji deskriptorjev HOOF in HOOF-HAFA smo uporabili učne vzorce hrbtne kamere terenskih testov. Evaluirali smo za podatke srčnega utripa $hr$. Srčni utrip smo za gradnjo modelov pretvorili v energijsko porabo $W$ po enačbi~\eqref{eq:charlot}. Pridobljene značilke smo normirali na intervalu [0,1] in jih uporabili za učenje regresijskega modela z metodo podpornih vektorjev $\epsilon$-SVR in jedrom RBF. Za določitev optimalnih parametrov %, ki so predstavljeni v tabeli~\ref{tab:nhoof-param}, 
smo uporabili optimizacijsko metodo mrežnega iskanja~\cite{hsu2003practical}. Rezultate smo filtrirali še s Gaussovim jedrom (predstavljen v~\ref{sec:gaussov-filter}) z varianco $\sigma=16$. 

\begin{comment}
\begin{table}[htb]
	\centering
	\begin{tabular}{l S[table-format=2.3] S[table-format=1.3] S[table-format=1.3] S[table-format=1.3]}
		\toprule
		\textbf{Deskriptor} & \theadm{C} & \theadm{\gamma} & \theadm{\epsilon} & \thead{MSE} \\
		\midrule
		HOOF & 2.828 & 11.314 & 0.435 & 2.192 \\
		HOOF-HAFA & 5.657 & 2.828 & 0.154 & 1.781 \\
		\bottomrule
	\end{tabular}
	\caption[Optimalni parameteri RBF jedra modelov za izbiro deskriptorjev]{Optimalni parametri RBF jedra za modele z različnim deskriptorjem. Z modeloma smo preverjali razširitev HOOF deskriptorja v HOOF-HAFA deskriptor.}
	\label{tab:izbira-param}
\end{table}
\end{comment}













\subsection{Testiranje sledilnikov za optični tok}\label{sec:testiranje-sledilnikov-za-opticni-tok}
Sledilnike smo testirali na sekvencah slik \textit{handball1} in \textit{handball2} podatkovne baze VOT2016~\cite{kristan2016visual}. Primer posnetkov je viden na sliki~\ref{fig:testiranje-tracker-visual}. Sledila je še hitra vizualna ocena delovanja na kratkih izsekih video posnetka~\cite{squashtv2014squash}. Primer posnetka je viden na sliki~\ref{fig:testiranje-squash-1-kcf}.

\begin{figure}[!htbp]
	\centering
	
	\begin{subfigure}[t]{0.45\columnwidth}
		\includegraphics[width=\columnwidth]{handball1-example.png}
		\caption{15. slika posnetka \textit{handball1}.}
		\label{fig:testiranje-handball1}
	\end{subfigure}
	~
	\begin{subfigure}[t]{0.45\columnwidth}
		\includegraphics[width=\columnwidth]{handball2-example.png}
		\caption{111. slika posnetka \textit{handball2}.}
		\label{fig:testiranje-handball2}
	\end{subfigure}  
	\caption[Primer delovanja sledilnikov za \textit{handball} posnetke]{Primer delovanja sledilnikov za \textit{handball} posnetke. Referenčni igralec, ki mu morajo slediti, ima rumeno majico. }
	\label{fig:testiranje-tracker-visual}
\end{figure}



\begin{figure}[htbp]
	\centering
	\includegraphics[width=0.6\columnwidth]{preliminary-squash-no-tracker.png}
	\caption[Uporaba squash posnetka za vizualno oceno delovanja sledilnikov]{Uporaba squash posnetka za vizualno oceno delovanja sledilnikov. Predstavljena je 41. slika posnetka~\cite{squashtv2014squash}, kjer smo preizkušali sledilnik KCF. Sledili smo igralcu v svetlo modri majici. Modri okvir prikazuje področje, ki ga je sledilnik zaznal.}
	\label{fig:testiranje-squash-1-kcf}
\end{figure}



Pri testiranju sekvenc slik podatkovne baze VOT2016 smo poenostavili rotirajoča se referenčna področja detekcij na nerotirajoča se področja. Pri tem smo za zgornji levi kot $T_0(x,y)$ in spodnji desni kot $T_1(x,y)$ uporabili enačbo~\eqref{eq:vot-bb}, kjer so $\left( x_i, y_i\right), \forall i=1,\ldots,4$ oglišča rotirajočega se referenčnega področja. 

\begin{equation}
\begin{aligned}
T_0(x,y) &= \left( \min_{i = 1,\ldots,4}\left\{x_i \right\}, 
\min_{i=1,\ldots,4}\{y_i \} \right) \\
T_1(x,y) &= \left( \max_{i = 1,\ldots,4}\left\{x_i \right\}, 
\max_{i=1,\ldots,4}\{y_i \} \right)
\end{aligned}
\label{eq:vot-bb}
\end{equation}

Ker je za naš sledilnik najbolj pomembno zanesljivo delovanje, smo izbrali mero prekrivanja področja.


Video posnetek~\cite{squashtv2014squash} smo za potrebe vizualne ocene delovanja na squash posnetkih razdelili na več kratkih izsekov. Pri tem smo uporabili le hrbtne posnetke mirujoče kamere. 







\subsection{Laboratorijski eksperimenti na tekalni stezi}
Prve eksperimente smo izvedli v laboratoriju za fiziologijo na Fakulteti za šport. Merjenec je tekel na tekalni stezi ob prisotnosti operaterja---fiziologa, ki je določal intenziteto in čas trajanja obremenitve. V sklopu testa faze 1 smo preučili možno uporabo RGB in bližnje-infrardeče kamere (NIR), da bi olajšali snemanje pri slabih svetlobnih pogojih.


\subsubsection{Pridobivanje podatkov}
\paragraph{Fiziolo\v{s}ki parametri.}
Srčni utrip in energijsko porabo smo merili za izbranega športnika (starost: 26 let, višina: \SI{177}{\cm}, teža: \SI{79.1}{\kg}, \vomax: \SI{3705}{\ml\per\min}). Zaradi doslednosti in lažje dekumentacije ga označimo kot SUBJ0. Energijsko porabo smo merili z indirektno kalorimetrijo, in sicer z ``breath by breath'' Cosmed CPET Metabolic Cart~\cite{beaver1973line}. Pri tem smo uporabili obrazno masko Hans Rudolph s predpisanim minimalnim VD (mrtvim prostorom). Naklon tekalne steze je bil od \SI{1.5}{\%} do \SI{2}{\%}.

\paragraph{Video posnetki.}
Tekalno stezo s SUBJ0 smo snemali iz dveh različnih zornih kotov: hrbtni del in stranski del. Video posnetke smo časovno sinhronizirali glede na začetno sliko meritev, vendar pa se zaradi uporabe kamer IP (Axis 207W) časovne neusklajenosti do potankosti nismo mogli znebiti. Pridobili smo posnetke barvnih slik posnetkov RGB in bližnje-infrardeče posnetke NIR hrbtnega dela, ki so prikazani na sliki~\ref{fig:primer-posnetka-rgb-ir}. Snemali smo v ločljivosti $480 \times 640$. Frekvenca slik posnetkov RGB je bila \SI{30} slik na sekundo, za posnetke NIR pa je frekvenca znašala \SI{25} slik na sekundo.  

\begin{figure}[htb]
	\centering
	\begin{subfigure}[t]{0.3\columnwidth}
		\centering
		\includegraphics[width=\columnwidth]{normal-sv-150.png}
		\caption{Stranska slika RBG.}
	\end{subfigure}
	~
	\begin{subfigure}[t]{0.3\columnwidth}
		\centering
		\includegraphics[width=\columnwidth]{normal-bv-150.png}
		\caption{Hrbtna slika RGB.}
	\end{subfigure}
	~
    \begin{subfigure}[t]{0.3\columnwidth}
    	\centering
		\includegraphics[width=0.6\columnwidth]{normal-ir-150.png}
		\caption{Hrbtna slika NIR.}
	\end{subfigure}
	\caption[150. slika posnetkov različnih tipov modalitet iz prve serije]{150. slika posnetkov različnih tipov modalitet iz prve serije. Kljub časovni sinhronizaciji med posnetkoma se časovni neusklajenosti nismo mogli popolnoma izogniti. Časovni frekvenci kamer nista bili sinhronizirani.}
	\label{fig:primer-posnetka-rgb-ir}
\end{figure}


\paragraph{Protokol meritve.}
Naredili smo dve seriji testov v razmiku 20 minut, pri čemer smo prvo serijo testov uporabili za pridobitev učnih vzorcev. Drugo serijo smo uporabili za testne vzorce. Fiziološke parametre smo vzorčili vsakih \SI{5}{\s}. V prvi seriji smo naredili 8 testov, kjer so vsi trajali 2 minuti. Hitrost tekalne steze smo pri vsakem testu povečali za \SI{1}{\km\per\hour}. Prvi test je imel hitrost  \SI{6}{\km\per\hour} zadnji pa \SI{13}{\km\per\hour}. V drugi seriji smo naredili 3 teste po 5 minut. Hitrosti tekalne steze so bile  \SI{7}{\km\per\hour}, \SI{10}{\km\per\hour} in \SI{13}{\km\per\hour}.

\paragraph{Procesiranje.}\label{sec:elementarni-postopek}
Zaradi razlik pri frekvencah vzorčenja slik in fizioloških parametrov smo uporabili linearno interpolacijo na fizioloških parametrih za natančno uskladitev obeh vrst podatkov. Za izbrano področje slike iz zaporedja posameznega posnetka smo nato izračunali optični tok. Primer dobljenega optičnega toka je prikazan na sliki~\ref{fig:opticni-tok-stage1}. Enote optičnega toka so \si{ppf}. Pomenijo število slikovnih elementov na sliko (angl. Pixel per Frame).


\begin{figure}[!htb]
	\centering
	\begin{subfigure}{0.45\columnwidth}
		\includegraphics[width=\columnwidth]{./Slike/normal-sv-150.png}
		\caption{Originalna slika.}
	\end{subfigure}
	~
	\begin{subfigure}{0.45\columnwidth}
	    \includegraphics[width=\columnwidth, frame]{./Slike/normal-sv-of-coded-150.png}
		\caption{Slika optičnega toka.}
		\label{fig:stage1-of}
	\end{subfigure}
    \caption[Originalna $150$. stranska slika in optični tok]{Originalna $150$. stranska slika in njen optični tok. Gre za sliko iz 1. serije testov. Na sliki \subref{fig:stage1-of} je legenda barvnega kodiranja v spodnjem levem kotu s standardnim barvnim kodiranjem, ki je povzeto po~\cite{baker2011database}. Maksimalna amplituda optičnega toka je na tej sliki znašala \SI{17}{ppf} (pikslov na sliko).}
    \label{fig:opticni-tok-stage1}
\end{figure}

Deskriptorje HOOF z $N_{HOOF} = 60 $ smo dobili iz optičnega toka. Primer lahko vidimo na sliki~\ref{fig:hoof-znacilke}.

\begin{figure}[!htb]
	\centering
	\includegraphics[width=0.75\columnwidth]{stage1-lab-sv-hist-sl}
	\caption[Deskriptor HOOF za 150. sliko RGB iz prve serije]{Deskriptor HOOF  za 150. sliko RGB iz prve serije. Izračunali smo ga iz slike~\ref{fig:opticni-tok-stage1}.}
	\label{fig:hoof-znacilke}
\end{figure}

Modele smo učili z metodo podpornih vektorjev $\epsilon$-SVR in jedrom RBF. Regresijske parametre jedra smo optimizirali z metodo mrežnega iskanja, kjer smo morali določiti parametra jedra $C > 0$ in $\gamma$ ter parameter izgubne funkcije $\epsilon > 0$.

Naučili smo \num{8} regresijskih modelov, ki smo jih razdelili na dve kategoriji: na \textit{hr} modele, ki napovedujejo srčni utrip, in modele \textit{eem}, ki napovedujejo porabo energije v \si{\kcal\per\min}. Kategoriji sta nadalje razdeljeni glede na zorni kot kamere: \textit{sv} modeli za stransko kamero in \textit{bv} modeli za hrbtno kamero. 

Eksperimente smo razširili z vpeljavo zakasnitve med referenčnim fiziološkim parametrom in merjenim parametrom iz slik posnetka. Z eksperimenti, ki so označeni z \textit{lag} kratico, smo preverili predlagano časovno zakasnitev med vzbujanjem in fiziološkim odzivom. 

Generirali smo tudi dodatne modele, in sicer: \textit{crop}, \textit{mixed}, \textit{track} in obremenitvene modele. V modelih \textit{crop} smo ročno določili področje tarče. V modelih \textit{mixed} smo uporabili podatke različne modalitete zornega kota, kar nam je omogočilo oceno vpliva kota kamere. Iz posnetkov obeh kamer smo izrezali področja tarče po principu modelov \textit{crop} in jih spojili v en sam posnetek. V modelih \textit{track} smo uporabili sledilnik. Obremenitvene modele delimo na modele \textit{scale} in \textit{proj}. 

Rezultate smo filtrirali s Kalmanovim filtrom. Za jasnejše razumevanje smo označili
postopek za testiranje vseh laboratorijskih modelov v fazi 1 kot P1OFL. Shema je prikazana na sliki~\ref{fig:diagram-procesiranja-stage1}.


\begin{figure}[!htb]
	\centering
	\resizebox{\columnwidth}{!}{\input{./Slike/diagram-procesiranja-stage1.tikz}}
	\caption[Shema napovedovanja P1OFL]{Shema napovedovanja P1OFL. Uporablja se za testiranje laboratorijskih eksperimentov 1. faze.}
	\label{fig:diagram-procesiranja-stage1}
\end{figure}

\subsubsection{Določitev dodatne zakasnitve}
Na podlagi slike~\ref{fig:lag-estimation-stage1} smo določili dodatno zakasnitev spremembe hitrosti tekalne steze. Z vpeljavo zakasnitve smo želeli preveriti pravilnost sinhronizacije merjenih podatkov in kamere. Celoten odziv posameznega fiziološkega parametra je prikazan na sliki~\ref{fig:odziv-stage1}.


\begin{figure}[!htb]
	\centering
	\begin{subfigure}[t]{0.45\columnwidth}
		\includegraphics[width=\columnwidth]{stage1-lag-estimation-eem-sl}
		\caption{Zakasnitev za porabo energije.}
		\label{fig:lag-estimation-train-eem}
	\end{subfigure}
	~
	\begin{subfigure}[t]{0.45\columnwidth}
		\includegraphics[width=\columnwidth]{stage1-lag-estimation-hr-sl}
		\caption{Zakasnitev za srčni utrip.}
		\label{fig:lag-estimation-train-hr}
	\end{subfigure}
	\caption[Prikaz določevanja dodatne zakasnitve]{Prikaz določevanja dodatne zakasnitve. Na posameznem grafu so prikazani vzorci fiziološkega parametra. Rumena barva označuje vzorce pred spremembo hitrosti tekalne steze, modra pa vzorce po spremembi. Sprememba hitrosti tekalne steze je prikazana z rdečo stopnico. Zeleno obarvani vzorec se nahaja ob trenutku, ko nastane fiziološki odziv.}
	\label{fig:lag-estimation-stage1}
\end{figure}

Zamik za srčni utrip je znašal \SI{15}{\s}. Za porabo energije smo izmerili \SI{55}{\s} zamika. Izbrane parametre smo testirali z zakasnitvenimi modeli s kratico \textit{lag}.

Zakasnitev smo določili kot časovni interval od trenutka spremembe hitrosti tekalne steze do trenutka, ko se je vrednost fiziološkega parametra začela močneje povečevati. Pri tem smo izbrali spremembo hitrosti med prvim in drugim testom, saj je bil signal fiziološkega parametra na tem območju najbolj ustaljen. Kadar je povečevanju dokaj hitro sledil upad, smo smatrali, da do odziva še ni prišlo. Tak primer je prikazan na sliki~\ref{fig:lag-estimation-stage1}\subref{fig:lag-estimation-train-eem}), kjer prvemu povečevanju za spremembo hitrosti tekalne steze sledi upad. 


\begin{figure}[!htb]
	\centering
	\begin{subfigure}[t]{0.45\columnwidth}
		\includegraphics[width=\columnwidth]{odziv1-sl}
		\caption{Učni vzorci.}
		\label{fig:odziv-ucnih-stage1}
	\end{subfigure}
	~
	\begin{subfigure}[t]{0.45\columnwidth}
		\includegraphics[width=\columnwidth]{odziv2-sl}
		\caption{Testni vzorci.}
		\label{fig:odziv-testnih-stage1}
	\end{subfigure}
	\caption[Odziv srčnega utripa in izmerjene energijske porabe na hitrost tekalne steze]{Odziv srčnega utripa in izmerjene energijske porabe na hitrost tekalne steze.}
	\label{fig:odziv-stage1}
\end{figure} 


\subsubsection{Ročna določitev področja tarče}
Deskriptorji HOOF so v teoriji robustni na šum, saj ta zaradi majhnih amplitud nima vpliva na obliko histograma. Vseeno se lahko pojavijo anomalije, ki povečajo amplitudo šuma na raven vrednosti merjenca. Pri tem mislimo predvsem na objekte in osebe v ozadju, ki se premikajo. Temu se lahko preprosto izognemo z določanjem področja tarče. Ker je bil prizor na posnetkih razmeroma enostaven in ciklično monoton, smo se za preizkus naše hipoteze odločili, da bomo področja najprej določili ročno. Izbrali smo jih tako, da je bil merjenec ves čas posnetka v izbranem področju. Izbrana področja za posamezne posnetke so predstavljena v tabeli~\ref{tab:rocna-podrocja}, pri čemer so $h$ dolžina slike, $w$ širina slike in $x$ ter $y$ slikovni koordinati. Vsi nadaljnji testi, razen tisti, pri katerih se uporablja sledilnik, temeljijo na izrezanih posnetkih glede na ta področja.

\begin{table}[!htb]
	\centering
	\begin{tabular}{l l l S[table-format=3] S[table-format=2] S[table-format=3] S[table-format=3]}
		\toprule
		\multicolumn{3}{c}{}& \multicolumn{4}{c}{\textbf{Področje}} \\
		\cmidrule{4-7}
		\textbf{Serija} & \thead{Pogled} & \thead{Vrsta} & \theadm{x} & \theadm{y} & \theadm{w} & \theadm{h}  \\
		\midrule
		\multirow{3}{*}{1} & \multirow{2}{*}{hrbtni} & RGB & 228 & 43 & 207 & 437 \\
		&& NIR & 32 & 10 & 167 & 329 \\
		& stranski & RGB & 179 & 31 & 346 & 420 \\
		\midrule
		\multirow{3}{*}{2} & \multirow{2}{*}{hrbtni} & RGB & 230 & 51 & 228 & 429 \\
		&& NIR & 29 & 11 & 181 & 338 \\
		& stranski & RGB & 182 & 33 & 351 & 423 \\
		\bottomrule
	\end{tabular}
	\caption[Ročno izbrana področja tarče za posamezne posnetke]{Ročno izbrana področja tarče za posamezne posnetke. $x$ in $y$ sta koordinati zgornjega levega kota področja. $w$ in $h$ sta širina in dolžina področja.}
	\label{tab:rocna-podrocja}
\end{table}

\subsubsection{Združevanje posnetkov iz različnih zornih kotov}
V dodatnih modelih \textit{mixed} smo združili posnetke kamer z različnim zornim kotom. Združeni posnetek je bil po vrstnem redu sestavljen iz posnetka stranske kamere in posnetka hrbtne kamere. Pri tem smo uporabili izrezane posnetke glede na ročno določena področja. Z združenim posnetkom smo želeli preveriti, ali učenje na posnetkih iz različnih zornih kotov bistveno izboljša kvaliteto modelov.

\subsubsection{Testi robustnosti}
Opravili smo dve vrsti testov, in sicer: teste \textit{scale} in teste \textit{proj}. Pri testih \textit{scale} smo posnetke zmanjšali za \SI{50}{\%}. S tem smo simulirali večjo oddaljenost merjenca od kamere in tako preverili teoretično invariantnost deskriptorjev HOOF glede na skalo.

Z vnašanjem projektivne transformacije v posnetke smo s testi \textit{proj} preizkušali robustnost celotnega postopka na deformacije slike, ki jo lahko vnašajo leče kamere, ali pa radikalno spreminjanje vidnega kota. Projektivno transformacijo smo izvedli s pomočjo Matlabovih funkcij \texttt{fitgeotrans} in \texttt{imwarp}. Za vhodne točke smo izbrali robove posamezne slike zaporedja. Za izhodne točke smo izbrali vrednosti v tabeli~\ref{tab:projective}, pri čemer so $h$ dolžina slike, $w$ širina slike in $x$ ter $y$ slikovni koordinati.

\begin{table}[!htb]
	\centering
	\begin{tabular}{l S[table-format=1.3] S[table-format=1.3] }
		\toprule
		\textbf{Točka} & \theadm{x~[\times w]} & \theadm{y~[\times h]} \\
		\midrule
		$P_0$ & 0 & 0.25 \\
		$P_1$ & 1 & 0 \\
		$P_2$ & 0.125 & 0.75 \\
		$P_3$ & 0.875 & 0.875 \\
		\bottomrule
	\end{tabular}
	\caption[Tabela pozicij robov transformirane slike]{Tabela pozicij robov transformirane slike. $h$ je dolžina slike, $w$ širina slike in $x$ ter $y$ slikovni koordinati.}
	\label{tab:projective}
\end{table}


\begin{figure}[!htb]
	\centering
	\begin{subfigure}[t]{0.45\columnwidth}
		\centering
		\includegraphics[width=0.6\columnwidth]{projective-sv-150.png}
		\caption{Stranska slika}
	\end{subfigure}
	~
	\begin{subfigure}[t]{0.45\columnwidth}
		\centering
		\includegraphics[width=0.4\columnwidth]{projective-bv-150.png}
		\caption{Hrbtna slika}
	\end{subfigure}
	\caption[Primer projektivne transformacije 150. slike posnetka iz prve serije]{Primer projektivne transformacije 150. slike posnetka iz prve serije. Prikazani sta stranska in hrbtna transformirana slika. Transformirali smo slike~\ref{fig:primer-posnetka-rgb-ir}.}
	\label{fig:projective}
\end{figure}


\subsubsection{Sledenje merjencem}\label{sec:tracking}
Obstaja veliko ekipnih športov, kjer sodeluje več igralcev. Ker so vsi vidni na vsaki sliki zaporedja posnetka, je nujno, da v naš sistem uvedemo funkcionalnost sledenja. S sledenjem na tekalni stezi smo preverili delovanje te funkcionalnosti. Rezultati, ki vsebujejo korak sledenja, imajo kratico \textit{tr}. Primer sledenja je prikazan na sliki~\ref{fig:sledenje}.

\begin{figure}[!htb]
	\centering
	\includegraphics[width=0.6\columnwidth]{normal-sv-test-kcf2.png}
	\caption[Sledenje merjencu s KCF na stranski sliki]{Sledenje merjencu s KCF na stranski sliki. Prikazana je 150. slika posnetka RGB iz druge serije. Zeleni okvir prikazuje področje, ki ga je zaznal sledilnik.}
	\label{fig:sledenje}
\end{figure} 

Za sledenje smo uporabili sledilnik KCF, kot je implementiran v knjižnici OpenCV. Izbiro sledilnika smo opredelili že v poglavju~\ref{sec:testiranje-sledilnikov-za-opticni-tok}. Pri sledenju smo uporabili privzete vrednosti, kot so specificirane v knjižnici OpenCV.
%sledeče parametre: pasovna širina Gaussovega jedra \num{0.2}, linearni interpolacijski faktor za adaptacijo \num{0.075}, regularizacijski faktor \num{0.01}, največja velikost obliža (ang. Patch) \num{6400}, prostorska pasovna širina \num{0.0625}, aktivirano skaliranje značilk za izboljšanje hitrosti procesiranja, razcepljeni učni koeficienti na dve matrike, dekativirano zavijanje (ang. wrapping) okoli vrednosti jedra, nekompresirani deskriptorji za sivinske slike in kompresirani za barvne slike, aktivirana PCA metoda za kompresijo značilk, velikost kompresije $2$ in  stopnja učenja kompresije \num{0.15}.

Sledilnik KCF smo inicializirali z ročnim obkroževanjem področja tarče na prvi sliki vsakega posnetka. Področja tarče, ki jih je izbral sledilnik, smo uporabili za izrezovanje področij merjenca iz slik optičnega toka. Deskriptorje HOOF smo izračunali le na izbranem področju. 



\subsubsection{Simulacija vibracij kamere}
Kadar uporabljamo ročne kamere, pogosto pride do tresenja. Vibracije smo simulirali z majhnimi naključnimi premiki in rotacijo posameznih slik iz video zaporedja. Pri tem smo translacijo omejili na \SI{4}{\%} velikosti slike. Rotacija je bila omejena na \SI{0.13}{rad}. 

Translacijo in rotacijo smo filtrirali še s Kalmanovim filtrom, da smo dobili časovno bolj realistično simulacijo premikanja kamere. Za Kalmanov filter smo uporabili enak model, kot je predstavljen v poglavju~\ref{sec:kalmanov-filter}. Začetne variance filtra smo določili empirično tako, da smo dobili čimbolj realistično gibanje kamere, kot ga pričakujemo pri ročni kameri. Varianca šuma merilnega modela je znašala $\sigma_\vec{z}^2=1024$, varianca šuma modela gibanja pa $\sigma_\vec{x}^2=2$. Za kovariančno matriko predikcije smo uporabili varianco $\sigma_\vec{P}^2=2$.

Posnetke s simuliranim tresenjem kamere smo testirali z vključenim sledilnikom. Rezultati so anotirani s kratico \textit{sh}. Primer delovanja sledilnika je prikazan na sliki~\ref{fig:vibracije}.

\begin{figure}[!htb]
	\centering
	\includegraphics[width=0.6\columnwidth]{shake-bv-train-kcf2.png}
	\caption[Sledenje merjencu na tresočem se posnetku]{Sledenje merjencu na tresočem  se posnetku. Prikazana je 82. slika hrbtnega posnetka RGB iz prve serije. Zelen okvir prikazuje področje, ki ga je zaznal sledilnik KCF.}
	\label{fig:vibracije}
\end{figure} 








\subsection{Terenski eksperimenti -- squash igra}
Pri terenskih eksperimentih smo snemali squash igro z vgradno razvojno platformo RaspberryPi in kamero RaspiCam, v resoluciji  $1920 \times 1080$. Igralcema smo merili srčni utrip s kontaktnimi senzorji. Prvega igralca z oznako SUBJ11  (starost: 45 let, velikost: \SI{176}{\cm}, teža: \SI{68}{\kg}, spol: moški, \hrtmax: \SI{179}{bpm}, $hr_{r}$: \SI{45}{bpm}) smo uporabili kot vir učnih vzorcev. Drugega igralca z oznako SUBJ12 (starost: 17 let, višina: \SI{178}{\cm}, teža: \SI{66}{\kg}, spol: moški, \hrtmax: \SI{203}{bpm}, $hr_{r}$: \SI{50}{bpm}) smo uporabili kot vir testnih vzorcev.

\subsubsection{Razširitev deskriptorja HOOF}
V terenskih testiranjih smo ugotovili, da uporaba deskriptorja HOOF v realnih okoliščinah ni zadovoljiva. Zato smo mu dodali deskriptor HAFA in dobili razširjeni deskriptor HOOF-HAFA. Primer deskriptorja je viden na sliki~\ref{fig:hoof-hafa}.

\begin{figure}[!htb]
	\centering
	\includegraphics[width=0.6\columnwidth]{stage1-field-bv-of-hist-sl}
	\caption[Deskriptor HOOF-HAFA za 276. sliko sliko iz zaporedja učnih vzorcev]{Deskriptor HOOF-HAFA za 276. sliko iz zaporedja učnih vzorcev. Deskriptor ustreza sliki~\ref{fig:sledenje-squash}.}
	\label{fig:hoof-hafa}
\end{figure}

\subsubsection{Procesiranje}
Izmerjen srčni utrip smo linearno interpolirali, da smo dobili podatke za vsako sliko posnetka. Po časovni osi smo ga filtrirali z Gaussovim filtrom s standardnim odklonom \num{16}, da zmanjšamo vpliv učenja na sicer šumnih podatkih. Srčni utrip je bil individualiziran na parametre učnega igralca s pretvorbo v porabo energije po enačbi~\eqref{eq:charlot}. Rezultate smo nato z isto enačbo pretvorili nazaj v srčni utrip s parametri testnega igralca. S tem smo omogočili učenje na enem in testiranje na drugem igralcu. 

Za določitev področja posameznega igralca smo uporabili sledilnik KCF, ki smo ga nadzorovano reinicializirali vsake \SI{3}{\s}, da smo zagotovili razumne sledilne rezultate. Zaradi prevelike resolucije posnetkov smo morali za pravilno delovanje sledilnika posnetke skalirati na \SI{25}{\%} prvotne velikosti. Rezultate sledenja smo nato transformirali nazaj na originalno resolucijo. Primer je prikazan na sliki~\ref{fig:squash}\subref{fig:sledenje-squash})

\begin{figure}[!htb]
	\centering
	\begin{subfigure}[t]{0.45\columnwidth}
		\centering
		\includegraphics[width=\columnwidth]{squash-tracked.png}
		\caption{Slika sledenja.}
	    \label{fig:sledenje-squash}
	\end{subfigure}
	~
	\begin{subfigure}[t]{0.45\columnwidth}
		\centering
		\includegraphics[width=0.4\columnwidth, frame]{stage1-squash-flo-corrected.png}
		\caption{Slika optičnega toka.}
		\label{fig:of-squash}
	\end{subfigure}
	\caption[Slika sledenja in optičnega toka za igralca terenskih eksperimentov]{Slika rezultata sledenja in optičnega toka za igralca prve igre terenskih eksperimentov. Sledili smo modremu igralcu, ki smo ga uporabili za učne vzorce. Zelen okvir na sliki \subref{fig:sledenje-squash}) prikazuje področje detekcije 276. slike posnetka. Ustrezni optični tok področja je prikazan na sliki \subref{fig:of-squash} z legendo barvnega kodiranja v spodnjem levem kotu. Na sliki uporabljamo standardno barvno kodiranje, povzeto po~\cite{baker2011database}. Maksimalna amplituda optičnega toka je na tej sliki znašala \SI{31}{ppf}. }
	\label{fig:squash}
\end{figure}

Po določitvi optičnega toka (slika~\ref{fig:squash}) smo uporabili deskriptorje HOOF-HAFA, katerih značilke smo skalirali na intervalu $[-1,1]$. Učili smo s postopkom \esvr in jedrom RBF. Konsistetno z učenjem smo Gaussov filter uporabili tudi za filtriranje izhodov modela. Parameter jedra je bil $\sigma=16$. Postopek za testiranje vseh terenskih modelov faze 1 označujemo kot P1OFC. Shema postopka je prikazana na sliki~\ref{fig:diagram-procesiranja-field-stage1}.

\begin{figure}[!htb]
	\centering
	\resizebox{\columnwidth}{!}{\input{./Slike/diagram-procesiranja-field-stage1.tikz}}
	\caption[Predikcijska shema P1OFC]{Predikcijska shema P1OFC. Uporabili smo jo za testiranje terenskih modelov faze 1.}
	\label{fig:diagram-procesiranja-field-stage1}
\end{figure}

















\subsection{Detekcija dihanja}
Detekcijo dihanja uporabljamo za medicinske namene, pri skrbi za starejše ali pri nadzornih kamerah. Koncept optičnega merjenja nam omogoča, da aplikacijo uporabimo iz daljših razdalj, dokler nam optični sistem to omogoča. 

Obstaja že kar nekaj aplikacij monitoringa pacientov s pomočjo računalniškega vida. Naša glavna motivacija je bila testiranje predlagane metode na drugačnem problemu.

\subsubsection{Pridobivanje podatkov}
Za testiranje detekcije dihanja smo posneli video moškega merjenca, starosti 42 let z diagnozo spalne apneje. Snemanje se je začelo ob 4:45 zjutraj, med spanjem merjenca, in je trajalo \SI{30}{\min}. Prostor smo osvetlili s \SI{60}{\W} bližnje-infrardečim osvetljevalnikom (NIR). Snemali smo z vgradno platformo RaspberryPi s kamero RaspiCam (NIR verzija, brez filtra za blokiranje NIR). Frekvenca zajema je bila \SI{25} slik na sekundo, ki pa smo jo zmanjšali na \SI{10} v predprocesiranju videa. Ker je dihanje počasen proces, smo z zmanjševanjem frekvence izboljšali razmerje signal-šum v pridobljenem optičnem toku. Pri snemanju smo uporabili širokokotni objektiv M12 z goriščno razdaljo \SI{1.8}{mm}. Snemalna aparatura je bila oddaljena približno \SI{2}{m} od opazovanega subjekta. Primer slike posnetka je prikazan na sliki~\ref{fig:dihanje-orig}.

\begin{figure}[htb]
	\centering
	\begin{subfigure}[t]{0.3\columnwidth}
		\centering
		\includegraphics[width=\columnwidth]{breathtest-500.png}
		\caption{Slika dihanja NIR.}
		\label{fig:dihanje-orig}
	\end{subfigure}
	~
	\begin{subfigure}[t]{0.3\columnwidth}
		\centering
		\includegraphics[width=\columnwidth, frame]{breathtest-flow-coding.png}
		\caption{Optični tok dihanja.}
		\label{fig:dihanje-of}
	\end{subfigure}
	~
	\begin{subfigure}[t]{0.3\columnwidth}
		\centering
		\includegraphics[width=\columnwidth]{stage1-breathtest-hist-en}
		\caption{Histogram HOOF.}
		\label{fig:dihanje-hist}
	\end{subfigure}
	\caption[Originalna slika dihanja NIR, njen optični tok in histogram HOOF]{Originalna slika dihanja NIR, njen optični tok in histogram HOOF. Prikazana je 500. slika učnih vzorcev. Optični tok ima legendo barvnega kodiranja v spodnjem levem kotu. Na sliki uporabljamo standardno barvno kodiranje, povzeto po~\cite{baker2011database}. Maksimalna amplituda optičnega toka je na tej sliki znašala \SI{1}{ppf}.}
	\label{fig:dihanje}
\end{figure} 

\subsubsection{Referenčni podatki}
Za pridobitev referenčnih podatkov smo snemali zvok z zunanjim avdio modulom USB za RaspberryPi. Mikrofon smo postavili v neposredno bližino merjenca. Zvok smo sinhronizirali z video posnetkom. Detekcije dihanja so predstavljale visoko amplitudo zvoka. Dobljene zaznave smo pregledali in potrdili, da ustrezajo dejanskemu dihanju na avdio posnetku. Detekcije dihanja smo prevzorčili na \SI{10}{Hz}, da so bile skladne s frekvenco vzorčenja video posnetka.

\subsubsection{Procesiranje}\label{sec:data-preprocessing}
Opazovali smo področje subjektovega hrbta. Subjekt je ležal obrnjen navzdol. Področje je bilo veliko $384 \times 512$ slikovnih elementov in je pokrivalo približno $2/3$ hrbta. To je bil edini del slike, ki smo ga uporabili.

Iz razmeroma dolgega posnetka smo izbrali dve zaporedji slik s trajanjem \SI{5}{min}. Prvo zaporedje smo uporabili za učenje, drugo pa za testiranje. Pri uporabi optičnega toka smo spremenili parameter velikosti okna na $64$. Iz optičnega toka smo izračunali histograme HOOF. Izhod modela smo določili tako, da so imele referenčne vrednosti z razredoma ``diha'' in ``ne diha'' vrednosti 1 oziroma -1. Učili smo z razvrščevalnikom C-SVC in jedrom RBF, pri tem pa uporabili optimizacijo parametrov. Za določitev uspešnosti delovanja smo problem formulirali kot problem binarnega razvrščanja. Rezultatov nismo filtrirali.

\begin{figure}[htb]
	\centering
	\resizebox{\columnwidth}{!}{\input{./Slike/diagram-procesiranja-dihanje.tikz}}
	\caption[Diagram testiranja pri uporabi metode za detekcijo dihanja]{Diagram testiranja pri uporabi metode za detekcijo dihanja.}
	\label{fig:dihanje-postopek}
\end{figure}

% \begin{table}[h]
%     \centering
%     \begin{tabular}{l r D{.}{.}{-1} D{.}{.}{-1}}
% 		\toprule
%         \emph{Model name} & \multicolumn{3}{c}{\emph{Parameters}} \\
%         & \multicolumn{1}{c}{$C$} & \multicolumn{1}{c}{$\gamma$} & \multicolumn{1}{c}{$\epsilon$} \\
%         \midrule
%         hr-sv		&	1024	&	16	&	3.48	\\
%         hr-sv-lag 	&	4096	&	11.31
%         &	2.14	\\
%         hr-bv		&	4096	&	16	&	4.59	\\      
%         hr-bv-lag 	&	1024	&	16	&	2.46	\\
%         eem-sv		&	256	&	16	&	0.81	\\
%         eem-sv-lag	&	256	&	16	&	0.54	\\
%         eem-bv		&	256	&	16	&	1.62	\\   
%         eem-bv-lag	&	256	&	16	&	1.74	\\
%         hr-mixed	&	1024	&	16	&	4.59	\\
%         hr-mixed-lag &	1024	&	16	&	4.59	\\
%         eem-mixed	&	90.51	&	16	&	1.15	\\
%         eem-mixed-lag	&	64	&	16	&	0.93	\\
%         hr-sv-tr	&	1024	&	11.31	&	3.73	\\
%         hr-sv-lag-tr	&	1024	&	16	&	3.03	\\
%         hr-bv-tr	&	256	&	16	&	2.64	\\
%         hr-bv-lag-tr	&	256	&	16	&	3.48	\\
%         eem-sv-tr	&	256	&	11.31	&	0.50	\\
%         eem-sv-lag-tr	&	256	&	16	&	0.31	\\
%         eem-bv-tr	&	64	&	16	&	1.87	\\
%         eem-bv-lag-tr	&	64	&	16	&	1.87	\\
%         hr-sv-tr-sh	&	64	&	16	&	4.59	\\
%         hr-sv-lag-tr-sh	&	64	&	16	&	4.59	\\
%         hr-bv-tr-sh	&	16	&	16	&	1.23	\\
%         hr-bv-lag-tr-sh	&	16	&	11.31	&	2.14	\\
%         eem-sv-tr-sh	&	16	&	16	&	0.62	\\
%         eem-sv-lag-tr-sh	&	16	&	16	&	0.87	\\
%         eem-bv-tr-sh	&	1.41	&	16	&	0.09	\\
%         eem-bv-lag-tr-sh	&	4	&	16	&	1.23	\\
%         hr-bv-lag-tr-sq	&	1024	&	0.25	&	4.59	\\
%         \bottomrule
% 	\end{tabular}
%      \caption{The optimal parameters for individual models, which were obtained by grid search with five-fold cross-correlation, as indicated in~\cite{hsu2003practical}. Parameters were used for learning models with the LIBSVM library.}
%     %\caption{Optimalni parametri za posamezne modele, ki smo jih dobili z mrežnim iskanjem s petkratno križno korelacijo, kot je navedeno v~\cite{hsu2003practical}. Parametre smo uporabili za učenje modelov v knjižnici LIBSVM.}
%     \label{tab:optimalni-parametri}
% \end{table}

% As said in~\ref{sec:data-preprocessing}, predicted results for squash experiment were converted with basic equation from~\cite{charlot2014improvement}, because energy expenditure models were used.

