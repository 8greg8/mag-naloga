\section{Energija v človeškem telesu}\label{sec:energija}
Človeško telo lahko energijo porabi na tri različne načine:

\begin{itemize}
\item bazalna metabolična stopnja,
\item termični efekt hrane,
\item energijska poraba zaradi fizične aktivnosti~\cite{levine2005measurement}.
\end{itemize}

\emph{Bazalna metabolična stopnja} je uporabljena energija v času mirovanja (zjutraj, ko se zbudimo). Za povprečnega človeka predstavlja okoli \SI{60}{\%} dnevne porabe energije~\cite{levine2005measurement}. \emph{Termični efekt hrane} predstavlja porabo energije, ki je povezana s prebavo in shranjevanjem hrane. Predstavlja okoli \SI{10}{\%} dnevne porabe energije~\cite{levine2005measurement}. \emph{Energijska poraba zaradi fizične aktivnosti} predstavlja energijo, ki jo trošijo mišice. 

Da mišice lahko s svojimi kontrakcijami spravijo telo v pogon, potrebujejo njihove celice energijo, ki je shranjena v obliki molekulskih vezi adenozintrifosfata (ATP)~\cite{scott2005misconceptions}. Z razgradnjo ATP, celice dobijo potrebno energijo za kontrakcije, nato pa ponovno sintetizirajo ATP s pomočjo metabolizma iz amino kislin, ogljikovih hidratov in maščobnih kislin~\cite{scott2005misconceptions,patel2017aerobic}. ATP razgradnja in ponovna sinteza sta termodinamično ireverzibilni reakciji.%, se del energije pretvarja v toploto, to pa imenujemo energijska poraba~\cite{scott2005misconceptions}. 
ATP molekule predstavljajo energijsko kapaciteto, zato omejitev sinteze ATP dejansko povzroča omejitev energijske porabe in s tem zmogljivost sistema~\cite{sahlin1998energy}.

Za ponovno sintezo ATP molekul, lahko celice uporabljajo aerobni ali anaerobni metabolizem~\cite{scott2005misconceptions}. Pri \emph{aerobnem metabolizmu} formacija ATP poteka preko glikolize in Krebsovega cikla, kjer se porablja kisik $\mathrm{O}_2$. Diagram aerobnega metabolizma je predstavljen na sliki~\ref{fig:metabolism}. Ta se pojavlja večinoma pri ponavljajočih se ritmičnih gibih in manj intezivnih fizičnih aktivnostih, kot so kolesarjenje, daljši tek, ples, itd.~\cite{patel2017aerobic}. Ker se aerobni procesi uporabljajo za dolgotrajnejše dejavnosti, imajo visoko kapaciteto in nizko moč~\cite{sahlin1998energy}. Njihovo kapaciteto lahko merimo s pomočjo zmogljivosti kardio-respiratornega sistema~\cite{patel2017aerobic}. Večja dobava kisika bo posledično omogočila več aerobnega metabolizma in proizvajanja ATP molekul. Za kriterij aerobne kapacitete se je tako uveljavilo merjenje porabe kisika (${VO}_2$).

\emph{Anaerobni metabolizem} se pojavi, ko primanjkuje kisika, za produkcijo ATP molekul~\cite{patel2017aerobic}. Formacija ATP poteka preko glikolize in fermentacije, kar povzroča nizko raven ATP, sintezo mlečne kisline in akumulacijo laktata v krvi. Diagram anaerobnega metabolizma je predstavljen na sliki~\ref{fig:metabolism}. Mlečna kislina zakisa mišice, to pa vodi v mišično utrujenost~\cite{sahlin1998energy}. Anaerobni procesi se pojavijo ob intenzivnih aktivnostih, ki trajajo kratek čas (sprint, dviganje uteži...)~\cite{patel2017aerobic}. Imajo  veliko moč, vendar nizko kapaciteto~\cite{sahlin1998energy}.


\begin{figure}[!htbp]
\centering
\resizebox {\columnwidth} {!}{
\input{./Slike/metabolism.tikz}
}
 \caption[Diagram aerobnega in anaerobnega metabolizma]{Diagram aerobnega in anaerobnega metabolizma. Pri aerobnem metabolizmu formacija ATP poteka preko glikolize in Krebsovega cikla, kjer se porablja kisik~\cite{scott2005misconceptions}. Pri anaerobnem metabolizmu se ATP formirajo preko glikolize in fermentacije.}
 \label{fig:metabolism}
\end{figure}
