\chapter{Uvod} \label{uvod}
\emph{Telesna aktivnost} pomembno vpliva na zdravje ljudi, saj mnoge raziskave dokazujejo, da neaktivnost povečuje nagnjenost k obolevanju za kroničnimi boleznimi~\cite{warburton2006health}. Neaktivnost najhitreje vpliva na debelost, ta pa posledično povečuje dejavnike tveganja za diabetes tipa 2 in kardio-vaskularne bolezni~\cite{bassuk2005epidemiological}. Pojavita se lahko tudi osteoporoza in rak~\cite{warburton2006health}. 

Z dovolj veliko telesno aktivnostjo povečamo nivo zdravstvene telesne pripravljenosti in tako zmanjšamo zdravstvena tveganja~\cite{caspersen1985physical}. \emph{Zdravstvena telesna pripravljenost} je tip telesne pripravljenosti. Predstavlja zmožnost opravljanja fizičnih nalog brez dodatnega napora, ki bi povzročil nepotrebno utrujenost~\cite{caspersen1985physical}. Za tovrstno pripravljenost so pomembni kardio-respiratorna vzdržljivost, mišična moč in telesna sestava (razmerje med količino mišic, kosti in maščob). Te komponente se lahko med posamezniki močno razlikujejo, saj so odvisne od fizioloških parametrov, kot so spol, starost in velikost~\cite{caspersen1985physical}.

Za dobro telesno pripravljenost moramo opravljati \emph{fizično aktivnost} -- gibanje telesa, ki ga povzročajo mišice~\cite{caspersen1985physical}. Pri tem je zelo pomembna intenziteta aktivnosti, ki se manifestira v \emph{porabi energije}. Porabo lahko merimo v kilo-Joulih ali kilo-kalorijah na časovno enoto. Slednja se v literaturi bolj pogosto uporablja~\cite{caspersen1985physical}. Pretvorba med enotama je: 

\begin{equation} \label{eq:pretvorba}
	1~\mathrm{\si{\kcal}} = \num{4.184}~\mathrm{\si{\kjoul}}
\end{equation}


Avtor v~\cite{warburton2006health} navaja, da moramo za pozitivne zdravstvene učinke porabiti najmanj \SI{1000}{\kcal} na teden. Seveda bo večja intenziteta fizične aktivnosti pripomogla k večjim pozitivnim zdravstvenim učinkom.

Telesna pripravljenost in aktivnost sta pomembni tudi v športu. Ker morajo športniki premagati drugačne telesne napore za doseganje vrhunskih rezultatov, tu govorimo o \emph{športni telesni pripravljenosti}~\cite{caspersen1985physical}. Komponente športne pripravljenosti so nekoliko drugačne, saj so tu poleg komponent zdravstvene pripravljenosti pomembne še hitrost, moč, koordinacija in reakcijski čas~\cite{caspersen1985physical}.

Z merjenjem porabe energije lahko predvidimo zahteve po količini energije za posamezne športne dejavnosti~\cite{botton2011energy,osgnach2010energy}. S primerjavo energijske zahtevnosti športa in športnikove telesne pripravljenosti lahko nato individualiziramo treninge in povečamo njihovo učinkovitost. Prav tako lahko predčasno ukrepamo pri preobremenitvah, ki vodijo v mišično utrujenost~\cite{sahlin1998energy,reilly1997energetics}.

\renewcommand{\folder}{./pogl/01-uvod}
\input{\folder/01-energija-v-telesu.tex}
\input{\folder/02-merjenje.tex}
\input{\folder/03-prispevek-dela.tex}
\input{\folder/04-podobna-dela.tex}
\input{\folder/05-detekcija-dihanja.tex}