\section{Podobna dela}\label{sec:podobna-dela}



\subsection{Subjektivna primerjava aktivnosti gibanja}\label{sec:subjektivna-primerjava}

Peker et al. \cite{peker2004framework} zagovarja stališče, da je intenziteta aktivnosti pri opazovanju video posnetkov subjektivna meritev. Pri opazovanju gibanja v video posnetkih bo vsaka oseba zaznala drugačno intenziteto, vendar pa bodo vsi prepoznali hojo kot nizko intenziteto, tek pa visoko intenziteto aktivnsti. Na podlagi tega so zato v delu \cite{peker2004framework} predstavili izvedbo psihofizičnega protokola za primerjavo meritev intenzitete aktivnosti s pomočjo subjektivne reference.

Subjektivni zlati standard so v \cite{peker2004framework} določili s 15 merjenci, ki so določevali intenziteto gibanja $294$ video posnetkov dolžine \SI{1.5}{\s} z lestvico od najmanjše do največje intenzitete $0$--$5$. Na podlagi strinjanja o intenziteti gibanja med subjekti, so izračunali mediano in jo uporabili za zlati standard. Glede na standard so avtorji \cite{peker2004framework} primerjali $9$ različnih deskriptorjev izpeljanih iz vektorjev gibanja. Ugotovili so, da je pravilnost estimacije odvisna od razdalje gibajočih oseb od kamere \cite{peker2004framework}. Prav tako na pravilnost vpliva tresenje kamere. Na podlagi primerjave srednje napake med deskriptorji so ugotovili, da so MPEG-7 deskriptorji gibanja primerni za uporabo v tovrstni problematiki \cite{peker2004framework}.

Fiziologija gibanja je v \cite{peker2004framework} popolnoma izključena. Tu gre zgolj za primerjave med deskriptorji in grobo subjetkivno oceno intenzitete aktivnosti, ki ne daje nobenih oprijemljivih informacij. Predstavlja pa dobro usmeritev za uporabo deskriptorjev za namene ocene intenzitete aktivnosti. Ti naj bi temeljili na polju gibanja, ki je tudi najtesneje povezan s fiziologijo. Prav tako opisuje zametke problematike merjenja intezitete aktivnosti, ko opisuje odvisnost estimacije od razdalje oseb od kamere in njeno premikanje.




\subsection{Predikcija tipov fizične aktivnosti z video analizo}

V študiji \cite{silva2015assessing} so evaluirali avtomatski sistem za video analizo. S predikcijo tipov fizične aktivnosti so želeli pokazati, da so metode računalniškega vida ravno tako primerne za določevanje fizične aktivnosti, kot pospeškometri in orodja za ročno označevanje.

Za eksperimente je Silva et al. \cite{silva2015assessing} uporabil 8 košarkašev, ki so igrali \SI{20}{minutno} igro. Košarkaši so imeli okoli pasu pritrjen pospeškometer Actigraph GT3X+, ki je služil za zlati standard. Za ročno označevanje so uporabili orodje SOPLAY, pri čemer so uporabili dva operaterja (SOPLAY 1 in SOPLAY 2) \cite{silva2015assessing}. Video sistem (CAM) je bil sestavljen iz ene kamere Gigabit Ethernet camera DFK 31BG03.H, ki je bila pritrjena na strop igrišča. Uporabili so širokokotno lečo Computar T2Z1816CS z goriščnimi razdaljami \SI{1.8}{\mm}--\SI{3.6}{\mm} \cite{silva2015assessing}. Snemali so z resolucijo $1024$x$768$ in \SI{30}{fps}. S sledenjem igralcev v koordinatnem sistemu igrišča so določili njihove hitrosti \cite{silva2015assessing}. Na podlagi hitrosti so določili tudi tri tipe fizične aktivnosti in sicer:

\begin{itemize}
\item Lahka fizična aktivnost ($<$\SI{0.9}{m.s^{-1}}),
\item hoja (\SI{0.9}{m.s^{-1}}--\SI{1.8}{m.s^{-1}}) in
\item Fizična aktivnost velike intenzitete ($>$\SI{1.8}{m.s^{-1}})
\end{itemize}

Rezultati dela \cite{silva2015assessing} so prikazani v tabeli \ref{tab:silva}. Raziskovalci so ugotovili, da avtomatski sistem za video analizo deluje bolje od ročnega označevanja.

\begin{table}[!htb]
	\centering
    \begin{tabular}{l S[table-format=2.2] S[table-format=1.2]}
    \toprule
    \textbf{Metoda} & \multicolumn{1}{c}{$\mathbf{\chi^2}$} & \multicolumn{1}{c}{\textbf{$e$ [\%]}} \\
    \midrule
    SOPLAY 1 & 77.60 & 8.68  \\
    SOPLAY 2 & 93.10 & 9.60 \\
    \textbf{CAM} & \boldentry{2.2}{36.40} & \boldentry{1.2}{5.32} \\
    \bottomrule
    \end{tabular}
    \caption[Rezultati Silva et al. metod.]{Rezultati ročnega anotiranja prvega operaterja (SOPLAY 1), ročnega anotiranja drugega operaterja (SOPLAY 2) in avtomatskega sistema za video analizo (CAM) iz \cite{silva2015assessing}. Za metriko so uporabili $\chi^2$ in srednjo procentualno napako (e). V tabeli so prikazani samo rezultati primerjave s podatki pospeškometra GT3X. Najboljša metoda je odebeljena.}
    \label{tab:silva}
\end{table}

Za razliko od dela v poglavju \ref{sec:subjektivna-primerjava} v \cite{silva2015assessing} že uporabijo objektivne metode, ki ne temeljijo na posameznikovi percepciji intenzivnosti fizične aktivnosti. S stališča fiziologije je hitrost posredno povezana s intenziteto aktivnosti, ampak tu avtorji subjektivno kategorizirajo intenzitete aktivnosti v tri tipe glede na hitrost. V tem pogledu gre spet le za grobo oceno intenzitete. Ta temelji le na premikanju masnega centra, saj tu ne opazujejo celotnega telesa. Za bolj jasno evaluacijo v \cite{silva2015assessing} manjkajo uveljavljeni zlati standardi z indirektno metodo. Tu so zlati standard določili s pospeškometri, ki imajo že sami po sebi probleme pri estimaciji kot smo to opisali v \ref{sec:senzorji-gibanja}.





\subsection{Ocena energijske porabe s Kinect senzorji}

Nathan et al. \cite{nathan2015estimating} je poskušal oceniti energijsko porabo z Microsoft Xbox Kinect V1. Gre za sistem zajemanja gibanja brez markerjev, kjer se uporablja globinska kamera s strukturirano svetlobo \cite{nathan2015estimating}. Pridobanje podatkov s tako napravo je nevsiljivo, zato se merjenec lahko premika svobodno in naravno. 

V \cite{nathan2015estimating} so napravo uporabili za snemanje skeletnega modela in modeliranja energijske porabe iz mehaničnega dela. Za eksperimente so uporabili $2$ Kinect kameri v razmiku \SI{60}{\stopinj} glede na merjenca. $19$ subjektov je opravljalo $4$ različne vaje najmanj $4$ minute \cite{nathan2015estimating}. Med vajami so merjenci stoje mirovali, dokler se poraba kisika ni umirila na že prej kalibrirano stojno mirovno metabolično stopnjo. Za zlati standard so uporabili Cortex Metamax 3B avtomatski sistem za analizo plina \cite{nathan2015estimating}.

Iz premikov posameznih segmentov skeletnega modela so v \cite{nathan2015estimating} določili različne značilke. Med njimi so določili koncentrične in ekscentrične kontrakcije mišic za masni center, spodnje in zgornje okončine ter faktor drže. Ta je predstavljal količino dela, ki ga porabi telo za ohranitev poze \cite{nathan2015estimating}. Za predikcijo so uporabili Gaussovo regresijo (GPR), lokalno uteženo regresijo K najbljižji sosed (KNNR) in linearno regresijo (LINR). Rezultati modelov v obliki metrik so prikazani v tabeli \ref{tab:nathan}.

\begin{table}[!htb]
	\centering
    \begin{tabular}{l 
    S[table-format=2.3]
    S[table-format=2.2] 
    S[table-format=1.3]}
    \toprule
    \textbf{Model} & \multicolumn{1}{c}{\textbf{$RMSE$}} & \multicolumn{1}{c}{\textbf{$e$ [\%]}} & \multicolumn{1}{c}{\textbf{$CCC$}} \\
    \midrule
    \textbf{GPR} & \boldentry{2.3}{8.384} &  35.64 & \boldentry{1.3}{0.879} \\
    KNNR & 8.415 & 29.76 & 0.847 \\
    LINR & 10.229 & \boldentry{2.2}{29.39} & 0.847 \\
    \bottomrule
    \end{tabular}
    \caption[Rezultati Nathan et al. modelov]{Rezultati modela Gaussove regresije (GPR), modela lokalno utežene regresije K-najbljižji sosed (KNNR) in modela linearne regresije (LINR) iz dela \cite{nathan2015estimating}. Avtorji so za prikaz rezultatov uporabili koren srednje kvadratne napake (RMSE), srednjo procentualno napako (e) in konkordančni korelacijski koeficient (CCC). Najboljši rezultati posamezne metrike in modela so odebeljeni. Najbolje se je iskazal GPR model \cite{nathan2015estimating}.}
    \label{tab:nathan}
\end{table}

Avtorji \cite{nathan2015estimating} so ugotovili, da z njihovo metodo lahko dobro ocenijo energijsko porabo le za aktivnosti visoke intenzitete, kot je skakanje.






\subsection{Ocena energijske zahtevnosti igranja nogometa}


V delu \cite{osgnach2010energy} so avtorji pokazali, da lahko z video analizo v povezavi z metaboličnim modelom ocenimo energijsko zahtevnost igranja nogometa. Video posnetke so obdelali tako, da so sledili igralcem med celotno igro. Na podlagi sledenja so klasificirali gibanje v posamezne kategorije in iz fizioloških značilnosti izračunali porabo energije.





\subsection{Merjenje aktivnosti v tenisu}

Podoben pristop k merjenju aktivnosti so predstavili v \cite{botton2011energy}. Bistvenim aktivnostim, ki se izvajajo v tenisu, so določili aerobno porabo energije in tako zgradili matematični model metabolizma. Iz video posnetkov so nato določili profil aktivnosti in tako posredno ocenili porabo energije.

Problem v zgornjih dveh pristopih je v modeliranju metaboličnega modela, ki je omejen na določeno vrsto aktivnosti ali športa. Prav tako študiji uporabljata analizo posnetkov, ki je bolj namenjena določitvi porabe energije po koncu igre in ne toliko sprotni ocenitvi tega pomembnega fiziološkega parametra.