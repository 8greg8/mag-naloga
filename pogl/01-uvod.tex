\chapter{Uvod} \label{uvod}
\textbf{Telesna aktivnost} pomembno vpliva na zdravje ljudi, saj mnoge raziskave dokazujejo, da neaktivnost povečuje nagnjenost k obolevanju za kroničnimi boleznimi \cite{warburton2006health}. Neaktivnost najhitreje vpliva na debelost, ta pa posledično povečuje dejavnike tveganja za diabetes tipa 2 in kardio-vaskularne bolezni \cite{bassuk2005epidemiological}. Pojavita se lahko tudi osteoporoza in rak \cite{warburton2006health}. 

Z dovolj veliko telesno aktivnostjo povečujemo nivo zdravstvene telesne pripravljenosti in tako zmanjšujemo zdravstvena tveganja \cite{caspersen1985physical}. \textbf{Zdravstvena telesna pripravljenost} je tip telesne pripravljenosti, ta pa predstavlja zmožnost opravljanja fizičnih nalog brez dodatnega napora, ki bi povzročila nepotrebno utrujenost \cite{caspersen1985physical}. Za tovrstno pripravljenost je pomembna kardio-respiratorna vzdržjivost, mišična moč in sestava telesa (razmerje med količino mišic, kosti in maščob). Te komponente se lahko močno razlikujejo med posamezniki, saj so odvisne od fizioloških parametrov, kot so spol, starost in velikost \cite{caspersen1985physical}.

Za dobro telesno pripravljenost moramo opravljati \textbf{fizično aktivnost} -- gibanje telesa, ki ga povzročajo mišice \cite{caspersen1985physical}. Pri tem je zelo pomembna intenziteta aktivnosti, ki se manifestira v \textbf{energijski porabi}. Porabo lahko merimo v kilo-Joulih ali kilo-kalorijah na časovno enoto. Slednja se v literaturi bolj pogosto uporablja \cite{caspersen1985physical}. Pretvorba med enotama je: 

\begin{equation} \label{eq:pretvorba}
	1~\mathrm{\si{\kcal}} = 4184~\mathrm{\si{\kjoul}}
\end{equation}


Avtor v \cite{warburton2006health} tako navaja, da moramo za pozitivne zdravstvene učinke porabiti najmanj \SI{1000}{\kcal} na teden. Seveda bo še večja intenziteta fizične aktivnosti pripomogla k večjim pozitivnim zdravstvenim učinkom.

Telesna pripravljenost in aktivnost sta pomembni tudi v športu. Ker morajo športniki premagati drugačne telesne napore, za doseganje vrhunskih rezultatov, tu govorimo o \textbf{športni telesni pripravljenosti} \cite{caspersen1985physical}. Komponente športne pripravljenosti so nekoliko drugačne, saj so tu poleg komponent zdravstene pripravljenosti pomembne še hitrost, moč, koordinacija in reakcijski čas \cite{caspersen1985physical}.

Z merjenjem energijske porabe lahko predvidimo zahteve po količini energije za posamezne športne dejavnosti \cite{botton2011energy,osgnach2010energy}. S primerjavo energijske zahtevnosti športa in telesne pripravljenosti športnika lahko nato indivudualiziramo treninge in tako povečamo njihovo učinkovitost. Prav tako lahko predčasno ukrepamo pri preobremenitvah, ki vodijo v mišično utrujenost \cite{sahlin1998energy,reilly1997energetics}.

\input{./pogl/010-energija-v-telesu.tex}
\input{./pogl/011-merjenje.tex}
%\input{./pogl/012-podobna-dela.tex}
\input{./pogl/013-detekcija-dihanja.tex}


